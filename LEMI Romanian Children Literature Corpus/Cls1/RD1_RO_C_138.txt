<RD1_RO_C_138>

Odată, într-o seară, vulpea cea vicleană a plecat în sat ca să fure găini. În drumul său, ea întrebă pe oricine întâlnea: 
— Nu aveți cumva vreo găină de vânzare? 
Un cocoș pintenat, cu creastă roșie ca focul și penele din coadă îndoite ca o seceră, văzând-o pe cumătra vulpe și auzindu-i dorința i-a strigat: 
— Daca vrei găini și rațe, uite colo un coteț. 
Vulpea lacomă sări repede să-și umple sacul ce-l avea în spinare. Dar și mai repede ea fugi înapoi spre pădure. 
În urma ei alerga Grivei, în a cărui cușcă intrase vulpea păcălită de cocoș. 
Cocoșul de pe gard râdea și striga: 
— Ei, ce zici cumătră vulpe, o sa mai dorești găini? 