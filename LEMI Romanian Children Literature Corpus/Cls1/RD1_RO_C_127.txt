<RD1_RO_C_127>

A venit vara. Ea a adus zile cu cer senin și soare arzător. 
În livadă, fructele au început să se coacă. În grădini, legumele sunt din belșug. Pe câmp, lanurile aurii de grâu așteaptă secerătorii. 
E căldură ca de cuptor. Arșița ne gonește pe malul râului, la pădure, la ștrand, la munte sau la mare. Câte plimbări nu putem face vara! 
Vară, vară! Am vrea să stai cât mai mult la noi! Ne place căldura razelor tale și ne bucurăm de bogăția pe care o aduci. De aceea, îți spunem bun sosit! 

