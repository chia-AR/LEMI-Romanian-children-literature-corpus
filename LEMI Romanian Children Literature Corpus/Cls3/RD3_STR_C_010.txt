<RD3_STR_C_010>  

Luni dimineață, Tom Sawyer se trezi amarât. Așa era el întotdeauna luni dimineață, altă săptămâna de școală. De obicei, Tom începea ziua asta gândindu-se că mai bine n-ar mai fi fost sărbătoare; după joacă și libertate, tare greu îi venea să între iar în robie și lanțuri.
  Culcat în pat, Tom cugetă, își spunea că ar fi bine dacă s-ar îmbolnavi. Atunci ar putea să lipsească de la școală. Iată o posibilitate, începu să privească chestiunea mai de aproape. Dar ce să facă? Nu-l durea nimic. Se cercetă din nou. De data asta i se păru că simte un fel de crampe la stomac. Își puse toată nădejdea în ele. Curând îl mai lăsară și după câtva timp nu mai simți nimic. Tom continuă să mediteze. Ia stai! I se clătina un dinte de sus. Ce noroc! Tocmai când se pregătea să se tânguie, își dădu seama că dacă vine cu o asemenea chestie, mătușa o să-i scoată dintele și asta o să-l doară. De aceea se hotarî să nu sufle o vorba despre dinte deocamdată, și să caute altceva. Câtăva vreme nu se ivi nimic, apoi își aduse aminte că-l auzise pe doctor vorbind de o anumită boală, care-l făcea pe pacient să zacă vreo două-trei săptămâni și-l amenința cu pierderea unui deget. Așa că scoase repede de sub cearceaf degetul cu buba și-l cerceta atent. Buclucul era că nu cunoștea simptomele bolii. Totuși, i se păru că ar merită să încerce așa că se porni să geamă din răsputeri.
  Dar Sid dormea înainte, dus.
  Tom gemu mai tare. Acum parcă-parcă începuse să-l doară piciorul.
  Dar Sid, nimic.
  Între timp, Tom obosise de-a binelea gemând. Se odihni puțin, apoi, cu puteri reînnoite, scoase un șir de gemete, care de care mai sfâșietoare.
  Sid sforăia înainte.
  Tom nu mai știa ce să facă. Strigă: "Sid! Sid!" și începu să-l zgâlțâie. Procedeul începea să-și facă efectul și Tom se porni iar pe gemut. Sid căscă, se întinse, se ridică într-un cot și se holbă la Tom.
  Tom îi dădea înainte cu gemutul.
  Sid zise:
  — Tom! N-auzi, Tom!
  Nici un răspuns.
  — Măi, Tom! Tom! Ce ai, Tom! îl zgâlțâia și-i privea fața cu teamă.
  — Au, au, Sid. Nu mă zgudui — începu să se vaiete Tom.
  — Dar ce-i… ce-i cu ține? Ce ai? Mă duc s-o chem pe tușica.
  — Nu, lasă… Poate-mi trece… Nu chema pe nimeni.
  — Ba o chem… cum să n-o chem? Nu mai geme așa. Tom, mă sperii… De când ți-e rău?
  — Nici nu mai știu de câte ceasuri. Aoleo! Nu mă zgudui așa, Sid! Mor!
  — Tom, de ce nu m-ai deșteptat mai demult? Ah, Tom, înceteaza odată! Tremur tot când te aud gemând așa. Tom, ce ai?
  — Te iert pentru toate, Sid. (Geamăt.) Pentru toate câte mi le-ai făcut până acum. Când o să mă prăpădesc…
  — Vai, Tom, nu cumva eșți pe moarte? Nu, Tom. Te rog, nu muri. Poate că…
  — Îi iert pe toți, Sid. (Geamăt.) Așa să le spui, Sid. Și, auzi tu, Sid, tocul de la fereastra mea și pisoiul meu chior să le dai fetei care a venit zilele astea în oraș și să-i spui…
  Sid dădu fugă jos.
  — Tușă Polly, vino repede! Moare Tom!
  — Moare!?!
  — Da, tușică. Hai, nu mai stă, vino iute!
  — Ce gogoși îndrugi acolo? Nu te cred.
  Cu toate astea, o luă la goana pe scări, cu Sid și Mary în urmă ei. Pălise de spaimă și-i tremurau buzele. Când ajunse lângă pat, abia mai sufla:
  — Tom, băiete! Tom, ce e cu ține?
  — Aoleou, mătușică, nu mai pot.
  — Ce ai, spune mai repede, ce-ai pățit, băiatule?
  — Ah, mătușică, buba de la picior a dat în cangrenă!
  Mătușica se prăbuși pe un scaun, și râse puțîn, plânse puțin, apoi râse și plânse deodată. După asta, putu în sfârșit să rostească:
  — Tom, ce spaimă am tras! Acu' fă bine, te rog, și isprăvește cu prostiile. Dă-te jos din pat.
  Gemetele încetară, durerea pieri din deget.
  Băiatul, prins cu ocaua mică, se simțea cam stânjenit.
  — Tușă Polly, zău, na, dacă nu credeam c-a dat în cangrena… mă durea așa rău, c-am uitat și de dinte.
  — Nu mai spune! Acu' ți-ai adus aminte și de dinte! Ce-i cu dintele?
  — Am un dinte care se clatină, și mă doare de nu mai pot.
  — Haide, haide, lasă, nu mai geme. Deschide gura. Da, ai un dinte care se clatină, da nu mori tu din asta. Mary, adu-mi te rog un fir de mătase și un tăciune aprins de la bucătărie.
  Tom spuse:
  — Au, te rog, mătușică, nu mi-l scoate, că nu mă mai doare. Să nu mă mișc de-aci dacă nu spun drept. Te rog, mătușică, nu mi-l scoate. Nici nu mă gândesc să lipsesc de la școală.
  — Da? Ce spui, băiețele? Va să zică de asta ai făcut atâta tămbălău, că să lipsești de la școală și să te duci la pescuit? Tom, Tom, cât te iubesc eu, și tu nu știi ce să mai scornești că să-mi amărăști inima cu ticaloșiile tale!