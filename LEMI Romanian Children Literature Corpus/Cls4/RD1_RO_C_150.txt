<RD1_RO_C_150>

  E dimineață. Mioara si Sispo se pomeniră, așa precum dorise ea, în Egiptul de acum 5000 de ani. Se aflau într-un palat măreț, cu numeroase săli susținute de coloane groase și împodobite cu statui uriașe de granit, atât de uriașe, încât Mioara părea cât o furnică de mică pe lingă ele! Copila privi uimită în jurul ei, neștiind prea bine unde sosiseră...
  Suntem n palatul Faraonului Amenoti al III-lea, îi explică piticul, care pe toate le știa. Te voi duce să asculți lecția pe care o face zilnic prințul moștenitor cu Marele Preot. Vom vedea totul, fără să fim văzuți.
  După ce Mioara și Sispo străbătura câteva coridoare, Sispo dădu la o parte o draperie grea, și iată-i ajunși în camera prințului Satni.
  Camera de studiu a prințului moștenitor, Satni, e impodobită după gustul de acum 5000 de ani. În dreapta se află un mic altar, cu o zeitate. 
  Mioara îl zări, în sfârșit, pe principele Satni.
  E un baiețal drăguț și are la gât o mulțime de amulete.
  Marele Preot Ussir îi vorbește prințului: 
  — Prinț al fiului zeului Ra, la celelalte științe văd că to descurci mulțumitor. Dar acum să trecem la partea cea mai de seamă: la cunoșterea zilelor. Și prințul Satni începe îndată să spună pe de rost lecția, recitând cu poticniri:
  — Zilele ce se succed sunt faste si nefaste, după evenimentele care s-au întâmplat... 
   (Aici prințul se încurcă, apoi își amintește și continuă iute): 
  —  Din timpul dinastiilor divine.
  Din nou se oprește, și, nedumerit, întrebă pe Marele Preot:
  — Adică cum, Ussir? Aici n-am prea înțeles bine...
  Marele Preot Ussir îi explică iarăși, și prințul Satni îl ascultă cu foarte mare atenție.
  — Viața noastră, a oamenilor, începu Ussir, e legată strâns de aceea a Universului și a zeilor. Demult, demult de tot, înainte de Faraounul Miu, zeii s-au amestecat în viața popoarelor. Au venit pe pământ, luând înfățișare omenească. S-au supus pasiunilor și slăbiciunilor omenești. S-au urât ori s-au iubit, s-au războit între ei, au triumfat sau au fost învinși, întocmai ca orice muritor de rând.
  Mai târziu, însă, trebuiră să se întoarcă din nou la regatul lor, fiind chemați de Atotstăpânitorul.
  De atunci ei se ascund în misterul eternității lor... mai zise Marele Preot cu glas de taină, li tăcu o vreme.
  — Dar întâmplările fericite sau nefericite ale vieții lor de atunci mai hotărăsc și azi, după mii și mii de ani, fericirea sau nefericirea fiecărei generații și a fiecărui om în parte, se auzi din nou vocea lui Ussir. De aici denumirea de zile faste, adincă purtătoare de noroc, și zile nefaste, adica aducătoare de nenorociri.

