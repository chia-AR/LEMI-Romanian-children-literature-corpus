<RD4_STR_M_005>

Un porc nu dispare așa, pur și simplu, își zise George, uitându-se cu atenție prin toate ungherele cotețului gol-goluț. Închise ochii și-i deschise din nou, doar, doar o fi vreo îngrozitoare iluzie opticã. Dar când se uitã iarãși, porcul tot nu era nicãieri. Silueta plinã de noroi a maldãrului de carne roz lipsea în continuare cu desãvârșire. De fapt, când analizã a doua oarã situația, George își dãdu seama cã era chiar și mai gravã. Vãzu ușa cea micã a cotețului deschisã, ceea ce însemna cã cineva nu o închisese cum trebuie. Și-acel cineva era probabil el.
— George, dragule! îl strigã mama din bucãtãrie. Încep imediat sã pregãtesc masa, așa cã mai ai la dispoziție cam o orã. Ți-ai fãcut temele ?
— Da, mami, rãspunse el cu o voce aparent veselã.
— Ce-ți face porcul?
— Bine! Bineee! țipã George. Guițã apoi de câteva ori, ca sã dea impresia cã nu se petrecuse nimic deosebit în mica grãdinã din spatele casei, în care creșteau multe legume și un porc enorm, acum dispãrut în mod misterios. Mai grohãi de câteva ori, așa, de formã; era foarte important ca mama sã nu iasã în grãdinã înainte ca el sã fi putut inventa un plan. Nici nu-i trecea prin cap cum putea sã gãseascã porcul, sã-l bage înapoi în coteț, sã închidã ușa și sã se și întoarcã la timp pentru cinã. Dar mãcar se chinuia sã gãseascã o soluție, și ultimul lucru de care avea nevoie era ca unul dintre pãrinți sã aparã înainte sã fi gãsit toate rãspunsurile.
George știa cã pãrinții lui nu iubeau prea mult porcul. Nici mama, nici tata nu visaserã vreodatã sã aibã un porc în grãdina din spate. Tata, mai ales, scrâșnea din dinți când își amintea cine stãtea dincolo de straturile de zarzavaturi. Porcul îl primiserã cadou: cu câțiva ani în urmã, într-un ajun geros de Crãciun, gãsiserã în pragul ușii o cutie de carton din care rãzbãteau țipete și fornãieli. Deschizând-o, George dãduse de un purcel roz și indignat. Îl scosese cu grijã din cutie și toatã seara îl urmãrise încântat pe noul lui prieten cum patineazã pe lângã brad pe copitele lui minuscule. Pe cutie gãsiserã un bilet: Dragii noștri, spunea biletul, puiuțul are nevoie de un cãmin – nu i-l puteți oferi voi? Cu drag, Bunica xxx.
